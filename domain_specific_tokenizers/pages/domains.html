<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="./css/pages.css">
    <title>Domének</title>
</head>
<body>
    <h1>Domének</h1>
    <h2>Multi-Domain Sentiment Dataset (version 2.0)</h2>

    <p>A szóban forgó benchmark a Johns Hopkins University által összeállított szentimentosztályozási-adathalmaz, 
        amit az évek során több doménadaptációt vizsgáló kutatáshoz is felhasználtak. 
        Az adatokat az Amazon.com termékértékeléseinek szövegeiből állították össze, különböző terméktípusuk, 
        témakörök alapján. Ezek alkotják a különböző doméneket. Az adatok mennyisége doménenként eltérő. 
        Vannak olyanok, mint könyv és DVD termékek, amiknél több százezer hosszan megfogalmazott értékelés 
        is szerepel, de ugyanakkor vannak témakörök, amikhez csak néhány száz értékelés tartozik. 
        Ez egy jó lehetőséget adott arra is, hogy a különböző méretű adathalmazok tekintetében is meg tudjam 
        vizsgálni a kapott eredményeket. Az Amazon.com-on egy és öt csillag közötti értékeléseket lehet adni. 
        A csillagok mennyisége alapján két osztályba lettek besorolva az értékelések, egy és kettő csillagosok 
        negatív, négy és öt csillagosok pedig a pozitív osztályba kerültek, míg a 3 csillagos értékeléseket 
        kihagyták az adathalmazból a bizonytalan érzelmi töltetük miatt.</p>
</body>
</html>